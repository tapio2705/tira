TIETORAKENTEIDEN HARJOITUSTYÖ, ELOKUU 2012
HELSINGIN YLIOPISTO, TIETOJENKÄSITTELYTIETEEN LAITOS
MÄÄRITTELYDOKUMENTTI

TAPIO EEROLA

DIJKSTRA/A*

Dijkstran algoritmia käytetään etsimään lyhin polku annetusta alkusolmusta painotetun verkon kaikkiin muihin 
solmuihin(tai johonkin annettuun maalisolmuun). Algoritmi etenee iteratiivisesti siten, että ensimmäisessä 
askeleessa lisätään karkeat etäisyysarviot  (lähtö 0 etäisyyden päässä ja muut "äärettömän" kaukana) ja 
jokaisella kierroksella arvioita parannetaan. Solmut jaetaan kahteen joukkoon, "vierailtuihin" ja "vierailemattomiin".
Jokaisella uudella iteraatiokierroksella edetään lähimpänä olevaan vierailemattomaan solmuun ja korjaataan tämän
solmun naapureiden etäisyysarvioita jos tarpeen. Samalla pidetään kirjaa, mikä solmu on kunkin solmun edeltäjä 
lyhimmällä polulla. Algoritmi päättyy kun kaikissa solmuissa vierailtu tai ennalta-asetettu maalisolmu  on
löydetty. Viarailemattomia solmut talletaan johonkin sopivaan ja mielellään tehokkaaseen tietorakenteeseen, 
yleensä kekoon.

A* algoritmilla voidaan pyrkiä parempaan tehokkuuteen silloin, kun haetaan polkua  lähdöstä johonkin
ennalta kiinnitettyyn maalisolmuun. Hakua koitetaan ohjata "oikeaan suuntaan" jollain sopivasti valitulla
heuristiikalla. Dijkstran algoritmihan etenee lähdöstä "kaikkiin suuntiin" ja aina vain lähimpänä olevaan 
solmuun välittämättä siitä, että tämä saattaa viedä hakua poispäin tavoitesolmusta. 









